-38—

et versu insequenti:
»Meque simul serva. iudiciumque tuum«
ad illius elegiae v, 15 seq.:
»at nunc
Me pariter serva iudiciumque tuum«
alludere videtur de industria, ut adhortationes illas faciat
instantiores,

His causis adducti sumus, ut illas quatuorTristium elegias
Attico inscribamus, Qui autem factum sit, ut »intempestivi
tumores« (Trist. V, 6, v. 45) Attici animum tenuerint, ex
Ovidii carminibus non cognoscimus. Id tamen videtur con-
stare, non commovisse hunc virum timores, ut Loersius isto
loco codicem Florentinum secutus recepit, ne in odium Caesaris
veniret, quod nullo loco, sicut saepe in aliis carminibus fit,
clementia Augusti proponitur et laudatur. qui nemini propter
fidem amico servatam irascatur.

At iam satis dictum est de Attico, transeamus ut crat
propositum ad Brutum.

Brutus,

M. J unium Brutum, Caesaris percussorem Ciceronisque
amicum neque a Claudia, Appi Claudi cos anni a. Chr. 54,
neque a Porcia, Catonis Uticensis filia, uxoribus suis, filium
accepisse inter viros doctos videtur constare 1). Itaque, cum
esset apud Philippos mortuuS, haec gentis J uniae pars evanuit
neque postea ulli nisi Junii Silani, qui maxima apud Caesares
auctoritate floruerunt, a veteribus scriptoribus et in inscrip-
tionibus commemorantur. Jure igitur miramur, quod inter
Ovidii amicos Augusti aetate Brutum quendam invenimus et
quod de hoc viro alii scriptores. prorsus tacent, quamquam
eum intima familiaritate cum Augusti ‹lomo coniunctum fnisse
multumque apud illam valuisse, manifestum est. Id enim satis
apparet, ex sono et niodo, quo Ovidius in epistulis ad hunc

¹) cf. 1) rumann. l. l. vol. IV. pag. 44. Adnot. 63.

