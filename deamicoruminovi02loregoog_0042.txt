...32-

nullo potest testimonio probari neque tamen videtur esse incre-
dibile. Atticum a Seiano Julio Marino adiutore oppressum
esse ad annum u. c. 785 (32 p. Chr.) Tacit-us narrat 2).
Minime vero probamus, quod Kochius in dissertationis
suae pag. 18 epistulas ex Ponto ad Atticum scriptas, —- sunt
autem II, 4 et ΙΙ, 7 -— certe epist. II, 4, viris doctis recte
videri non genuinas esse putat. Carere enim eas proprietate
et ἰδιότητι, quae ceita quadam rerum personartunque de-
scriptione contineatur, neque quidquam esse, quod claram Attici
eiusque cum Ovidio amicitiae imaginem nobis ante oculos po-
nat. Ita autem illas epistulas tumere querelis et lamentationi-
bus, ut ab eruditulo quodam grammatico ex locis OvidianiS,
qui maestitiam spirent, compositae esse videantur. Quinam
illi »viri docti« vel »nonnulli«, quos Kochius appellat, fuerint,
ignoramus, at id prorsus certum est, recte neminem eorum,
qui nostra aetate Ovidii carminibus dederunt operam, de epi-
stulis illis nostro poetae tribuendis dubitasse. Neque enim eae
causae, quas Kochius affert, obstant. Nonne epistul. ΙΙ, 4 op-
timam imaginem illorum usus et familiaritatis praebet? Cur
autem hae ipsae epistulae plenae querelarum et lamentationum
sint, facile intellegemuS, si horum carminum indolem paullo
accuratius consideraverimus. Quod , paullo infra exponemus
Magnam autem caritatem et amicitiam Atticum et Ovidium,

cum Romae esset, coniunxisse semperque illos et seria et iocos
inter se communicasse, non solum epist. ex Ponto II, 4 v,
9—12 et v, 19 seqq. demonstrant, ubi poeta profitetur:

»Seria multa mihi tecum conlata recordor,

Nec data iucundis tempora pauca iocis.

Saepe citae longis visae sermonibus horae,

Saepe fuit brevior, quam mea verba dies,

Nos fora viderunt pariter, nos porticus omnis,

Nos via, nos iunctis curva theatra locis« etc.
sed etiam Amorum eleg. Ι, 9, quae ad hunc virum scripta est,
hoc satis aperte indicat. Praeterea ex ep. ex Ponto II, 4

 

²) Anu. VI, 10.

